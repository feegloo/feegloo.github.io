Czy trycholog jest lekarzem?

Trycholog nie jest lekarzem, natomiast każdy dermatolog jest trychologiem - lub powinien być 😉 

Trycholog to osoba:
- po studiach kosmetologicznych ze specjalizacją "Trychologia"
- lub po ukończeniu kursu trychologicznego

W Polsce istnieje dodatkowo określenie "trycholog medyczny", oznaczające lekarza - przeważnie dermatologa lub endokrynologa, 
którego szczególnym obszarem zainteresowania jest leczenie chorób skóry głowy i diagnozowanie przyczyn wypadania włosów.

W dermatologii nie istnieje specjalizacja o nazwie "trychologia" - włosy, podobnie jak paznokcie, to tzw. "przydatki" produkowane przez skórę,
więc każdy dermatolog powinien "znać się na włosach". 

Niestety, ze względu na postrzeganie łysienia jako nieunikniony, trudny w leczeniu defekt kosmetyczny umożliwiający normalne funkcjonowanie,
lekarze wolą zajmować się "poważniejszymi" chorobami skóry. Ewentualnie, przepisują w ciemno Finasteryd z Minoxidilem, bez wyjaśnienia pacjentowi mechanizmu 
działania tych leków. Lekarzom brakuje czasu na czytanie badań naukowych i edukację pacjentów, brakuje wiedzy na temat optymalizacji stosowania leków i unikania skutków ubocznych.

Większość trychologów nie może wypisać recepty, więc skupiają się wykonywaniu zabiegów stymulujących wzrost włosów.
Na krótką metę widać poprawę, ale w dłużej perspektywie - tylko zaadresowanie przyczyny utraty włosów we współpracy z lekarzem daje optymalne rezultaty.

Oprócz niefortunnie wylosowanych genów stan włosów obrazuje stan zdrowia całego organizmu i dzięki odpowiedniemu "śledztwu",
można namierzyć wiele zaburzeń, których zaleczenie znajdzie odzwierciedlenie w wyglądzie włosów.
