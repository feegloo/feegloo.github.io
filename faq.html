Czy trycholog jest lekarzem?

Trycholog nie jest lekarzem, natomiast każdy dermatolog jest trychologiem - lub powinien być 😉 

Trycholog to osoba:
- po studiach kosmetologicznych ze specjalizacją "Trychologia"
- lub po ukończeniu kursu trychologicznego

W Polsce istnieje dodatkowo określenie "trycholog medyczny", oznaczające lekarza - przeważnie dermatologa lub endokrynologa, 
którego szczególnym obszarem zainteresowania jest leczenie chorób skóry głowy i diagnozowanie przyczyn wypadania włosów.

W dermatologii nie istnieje specjalizacja o nazwie "trychologia" - włosy, podobnie jak paznokcie, to tzw. "przydatki" produkowane przez skórę,
więc każdy dermatolog powinien "znać się na włosach". 

Łysienie jest postrzegane jako nieunikniony, trudny w leczeniu defekt kosmetyczny. 
Defekt, który umożliwia w miarę normalne funkcjonowanie, dlatego lekarze wolą zajmować się "poważniejszymi" chorobami skóry. 

Ewentualnie, lekarze przepisują w ciemno Finasteryd z Minoxidilem, bez wyjaśnienia pacjentowi mechanizmu 
działania tych leków. Lekarzom brakuje czasu na czytanie badań naukowych i edukację pacjentów.
Brakuje wiedzy na temat leków - optymalizacji stosowania i minimalizowania skutków ubocznych.

Większość trychologów nie może wypisać recepty, więc skupiają się wykonywaniu zabiegów stymulujących wzrost włosów.
Na krótką metę widać poprawę, ale w dłużej perspektywie - tylko zaadresowanie przyczyny utraty włosów we współpracy z lekarzem daje optymalne rezultaty.

Łysienie jest jak beczka z wodą, która ma dziurę. 
Stymulowanie to dolewanie wody - w pewnym momencie dziura powiększa się tak szybko, że nie nadążymy dolewać, aby poziom wody nie spadał.
Działanie na przyczynę łysienie (np. blokowanie DHT) to próba zalepienia tej dziury.

Oprócz niefortunnie wylosowanych genów, włosy obrazuje stan zdrowia całego organizmu. 
Dzięki odpowiedniemu "śledztwu", można namierzyć wiele zaburzeń, których wyleczenie znajdzie odzwierciedlenie w wyglądzie włosów.
